352 Historia Ecclesiastica [LIB. v.

sequentiam spectant eodem quo prius ordine recurrunt. Ideo
autem circulos eosdem temporum instantium vobis mittere
supersedimus, quia de ratione tantum temporis paschalis instrui
quaerente8‚ ipsos vobis circulos paschae catholicos abundare prob-
astis.

‘ Verum his de pascha succincte, ut petistis, strictimque com-
memoratis, tonsuram 1 quoque, de qua pariter vobis litteras fieri
voluistis, hortor ut ecclesiasticam et Christianae fidei congruam
habere curetis. Et quidem scimus quia neque apostoli omnes
uno eodemque sunt modo adtonsi, neque nunc ecclesia catholica
sicut una fide spe et caritate in Deum consentit, ita etiam una
atque indissimili totum per orbem tonsurae sibi forma congruit.
Denique ut superiora, id est, patriarcharum tempora respic-
iamus, J ob exemplar patientiae, dum ingruente tribulationum
articulo caput totondit 2, probavit utique quia tempore felicitatis
capillos nutrire consueverat. At J oseph, et ipse castitatis, humil-
itatis, pietatis caeterarumque virtutum executor ac doctor exi-
mius, cum servitio absolvendus, attonsus³ esse legitur: patet
profecto quia tempore servitutis, intonsis in carcere crinibus
manere solebat. Ecce uterque vir Dei diversum ab altero vultus
habitum foris praemonstrabat, quorum tamen intus conscientia
in parili virtutum sibi gratia concordabat. Verum, etsi profit-
eri nobis liberum est, quia tonsurae discrimen non noceat, quibus
pura in Deum fides, et caritas in proximum sincera est 3 maxime
cum nunquam patribus catholicis sicut de paschae vel fidei divers-
itate conflictus, ita etiam de tonsurae differentia legatur aliqua
fuisse controversia ; inter omnes tamen quas vel in ecclesia, vel
in universo hominum genere reperimus tonsuras, nullam magis
sequendam nobis amplectendamque jure dixerim, ea quam in
capite suo gestabat ille, cui se confitenti Dominus ait ⁴: “ Tu es
Petrus, et super hanc petram aedificabo Ecclesiam meam, et
portae inferni non praevalebunt adversus eam; et tibi dabo
claves regni caelorum.” Nullam magis abominandam detestand-
amque merito cunctis fidelibus crediderim, ea quam habebat

1 tonsuram] On this whole sub- ² totondit] J ob i. 20.
ieet, see Usher, p. 477, and smith's ³ attonsus] Genesis xli. 14.
App. No. iX. b. y ⁴ ait] St. Matthew xvi. 18, 19.

