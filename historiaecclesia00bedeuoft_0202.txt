170 Historia Ecclesiastico! [Lm. 111.

Utta presbytero, in quo et per quem completum est, audisse
perhibebat.

CAP. XVI.

Ut idem admotum ab hostibus urbi reyiae i9nem orando amoverit.

Amm) ejusdem patris memorabile miraculum ferunt multi
qui nosse potuerunt. Nam tempore episcopatus ejus, hostilis
Merciorum exercituS, Penda duce, Nordanhymbrorum regiones
impia clade longe lateque devastans, pervenit ad urbem usque
regiam, quae ex Bebbae quondam reginae vocabulo cognominatur,
eamque quia neque armis, neque obsidione capere poterat,
flammis absumere conatus est: discissisque viculis quos in X
vicinia urbis invenit, advexit illo plurimam congeriem trabium,
tignorum, parietum virgeorum, et tecti fenei, et his urbem in
magna altitudine circumdedit, a parte quae terrae est contigua:
et dum ventum opportunum cerneret, inlato igne comburere
urbem nisus est. Quo tempore reverentissimus antistes Aidan
in insula Farne ², quae duobus ferme millibus passuum ab urbe
procul abest, morabatur. Illo enim saepius secretae orationis
et silentii causa secedere consuerat. Denique usque hodie
10011111 sedis illius solitariae in eadem insula solent ostendere.
Qui cum ventis ferentibus globos ignis ac fumum supra muros
urbis exaltari conspiceret, fertur elevatis ad caelum oculis
manibusque, cum lacrymis dixisse: ‘ Vide, Domine, quanta
mala facit Penda? Quo dicto, statim mutati ab urbe venti,
in eos qui accenderant, flammarum incendia retorserunt, ita
ut aliquot laesi, omnes territi, impugnare ultra urbem cessarent
-quam divinitus juvari cognoverant.

² Fame] Farne or Fern Island, which is off Bamborough, at the distance
of two miles. See iv. 27.

