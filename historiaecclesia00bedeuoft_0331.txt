CAP. v1.] Gentis Anylorum. 299

paululum reviviscO, ferorque domum a sociis, ac tacitus tota
nocte perduro. Vomebam autem sanguinem, eo quod et in-
teranea essent ruendo convulsa. At episcopus gravissime de
casu et interitu meo dolebat, eo quod me speciali diligeret
affectu: nec voluit nocte illa juxta morem cum clericis suis
manere, verum solus in oratione persistens noctem ducebat
pervigilem, pro mea ut reor sospitate supernae pietati sup-
plicans. Et mane primo ingressus ad me, ac dicta super me
oratione, vocavit me nomine meo, et quasi de somno gravi
excitatum interrogavit si nossem quis esset qui loqueretur ad
me. At ego aperiens oculos, aio, “ Etiam: tu es antistes meus
amatus.'' “ Potes,'' inquit, “vivere‘P' Et ego ; “ Possum‚” inquam,
⁸‘ per orationes vestras, si voluerit Dominus.'' Qui imponens
capiti meo manum, cum verbis benedictionis-rediit ad orandum:
et post pusillum me revisens invenit sedentem et jam loqui
valentem: coepitque me interrogare, divino, ut mox patuit,
admonitus instinctu, an me esse baptizatum absque scrupulo
nossem: cui ego, absque ulla me hoc dubietate scire respondi,
quia salutari fonte 111 remissionem peccatorum essem ablutus ;
et nomen presbyteri a quo me baptizatum noveram, dixi. At
ille: “ Si ab hoc,'’ inquit, “sacerdote baptizatus es, non es
perfecte baptizatus: novi namque eum, et quia cum esset
presbyter ordinatus, nullatenus propter ingenii tarditatem
potuit catechizandi vel baptizandi ministerium discere, propter
quod et ipse illum ab hujus praesumptione ministerii quod
regulariter implere nequibat, omnimodis cessare praecepi.’'
Quibus dictis, eadem hora me catechizare ipse curavit 3 fact-
umque est ut exsufflante ¹ illo in faciem meam, confestim me
melius habere sentirem. 'Vocavit autem medicum, et dissolutam
mihi emicranii juncturam componere atque alligare jussit. Tan-
tumque mox accepta ejus benedictione convalui, ut in crastinum
ascendens equum, cum ipso iter in alium locum facerem: nec
multo post plene curatus, vitali etiam unda perfusus sum!

¹ exsufflante] The ‘exsufflatio-’was thrice spat (exsufflavit) in token of
one of the ceremonies previous to renouncing the devil, repeating cer-

baptism. The catechumen faoed the tainwordsof renunciation. Bingham,
west with outstretched hands, and Antiq. X1. vii. ξ 5.

