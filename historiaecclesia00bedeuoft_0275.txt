CAP. XIV] Gentis Anqlorwn. 243

animi, sinceraque devotione sacramenta fidei quae susceperat
servans. Salutantes ergo illum verbis piissimis apostoli dice-
bant: ‘Noli timere, fili, mortem pro qua sollicitus es: nos
enim te hodierna die ad caelestia sumus 'regna perducturi.
Sed primum exspectare habes donec missae celebrentur, ac
viatico Dominici corporis ac sanguinis accepto, sic infirmitate
simul et morte absolutus ad aeterna in caelis gaudia subleveris.
Clama ergo ad te presbyterum Eappan, et dicito illi quia
Dominus exaudivit preces vestras, et devotionem ac jejunia
propitius aspexit: neque aliquis de hoc monasterio, sive ad-
jacentibus ei possessiunculis hac clade ultra moriturus est ; sed
omnes qui alicubi de vestris hac aegritudine laborant, resur-
recturi a languore, pristina sunt sospitate recuperandi, praeter
te solum qui hodierna es die liberandus a morte, et ad visionem
Domini Christi cui fideliter servisti, perducendus in caelum:
quod divina vobis misericordia per *intercessionem religiosi ac
Deo dilecti regis Osualdi, qui quondam genti Nordanhym-
brorum et regni temporalis auctoritate et Christianae pietatis
quae ad regnum perenne ducit devotione sublimiter praefuit,
conferre dignata est. Hac etenim die idem rex ab infidelibus
in bello corporaliter exstinctus, mox ad sempiterna animarum
gaudia adsumptus in caelum et electorum est sociatus agminibus.
Quaerant in suis codicibus in quibus defunctorum est adnotata
depositio, et invenient illum hac, ut diximus, die raptum esse
de saeculo. Celebrant ergo missas per cuncta monasterii oratoria
hujus, sive pro gratiarum actione exauditae suae deprecationis,
sive etiam in memoriam praefati regis Osualdi, qui quondam
ipsorum genti praeerat. Ideoque pro eis quasi pro suae gentis
advenis supplex orabat ad Dominum ε et cunctis convenientibus
ad ecclesiam fratribus, communicent omnes sacrificiis caelestibus,
et ita soluto jejunio corpus quoque suis reficiant alimentis.5

Quae cum omnia vocato ad se presbytero puer verba nar-
rasset, interrogavit eum sollicitus quales essent habitu vel
specie viri qui sibi apparuissent. Respondit: ‘ Praeclari omnino
habitus et vultus erant, laetissimi ac pulcherrimi, quales nun-
quam ante videram, neque aliquos hominum tanti decoris ac

R 2

