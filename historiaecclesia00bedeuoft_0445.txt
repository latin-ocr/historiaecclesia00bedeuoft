Cudberthum A rohiepiscopum. 4 13

solidastis: quod aegrotum, non sanastis: quod fractum est, non
alligastist‘ et quod abjectum, non reduxistis: quod perierat, ⁴
non quaesistis: sed cum austeritate imperabatis, et cum po-
tentia: et dispersae sunt oves meae, et quod non esset pastor:
et factae sunt in *devorationem omnium bestiarum agri! Vae,
quod propheta dicit, pro maledicto posuit. Per pastores, epi-
scopos significat: greges Domini, id est, fideles populos ad
pascendum. Sed semetipsos pascunt, qui non'populi salutem,
sed suas voluntates attendunt. Lac et lanas ovium Christi,
oblationibus quotidianis ac decimis fidelium suscipiunt, et curam
gregis Domini deponunt, Non sanant spiritali consilio infirmum
peccatis: non solidant sacerdotali ope diversis tribulationibus
fractum: non revocant erroneum ad viam salutis: non requi-
runt solicitudine pastorali veniae jam desperatione perditum:
nec afflictos contra violentiam potentum, qui in eos, ferarum
more, desaeviunt, defendunt: nec divites peccantes vel po-
tentes non solum non arguunt, sed etiam venerantur. Et ideo
minaciter superbiam talium sermo divinus contundit dicens ¹:
‘Vae pastoribus Israel.’ Et iterum. ‘Propterea pastores audite
verbum Domini. Haec dicit Dominus: Ecce ego ipse super
pastores requiram gregem meum de manu eorum, et cessare eos
faciam, ut ultra non pascant gregem, nec pascant amplius
semetipsos.' Quod quid est aliud, quam pastores, qui semet-
ipsos non greges pascunt, de sublimitate honoris inter reprobos
et inter maledictos projiciam? Sed haec omnia quis non tre· ⁴
miscat‚ nisi qui futura non credit‘l Omnia, quae Deus voluit
observari, tam aperte posuit, et sui nominis auctoritate firmavit,
ut ea facilius (quod dictu quoque nefas est) contemnamus, quam
nos non intelligere tam aperta et divina, mentiendo, fingamus.
Quomodo audivimus, ‘Haec dicit Deus'l' Quis futurum esse
non credat quod dicit Deus, nisi qui Deo non credit? Horum
et bis similium consideratione perterritus sum: et ‘timor2 et
tremor venerunt super me ι ' et pene ‘ contexerunt me ’ pecca-
torum meorum ‘ tenebrae‚' et semel susceptum gubernaculum ec-
clesiae libuisset et placuisset mihi omnino dimittere, si valerem
vel exempla Patrum vel Scripturas sacras consentaneas invenire.

¹ obicem] Ezek. xxxiv. 9, 10. ² timor] Psalm lv. 5.

