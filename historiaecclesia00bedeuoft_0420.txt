388 Historia Abbatum

recordans exultabat3 etiam senio defessus beatorum aposto-
lorum devotus limina repetiit. Et post longos amplius XL.
annorum labores curasque continuas, quibus monasteriis re-
gendis abbatis jure praefuit, incomparabili virtutis amore
quasi nuper ad conversationem vitae caelestis accituS, ultima
confectus aetate, et prope jam moriturus, rursus incipit pere-
grinari pro Christo, quo liberius prisca sollicitudinum secu-
larium spineta, camino spirituali fervens compunctionis ignis
absumat. Deinde etiam vestrae paternitati supplicamus, ut
quod nos facere non meruimus, vos erga illum ultimae pietatis

. seduli munus expleatis: pro certo scientes quia etsi vos corpus

habetis ipsius, et nos tamen et vos Deo devotum ejus spiritum
sive in corpore manentem, sive carneis vinculis absolutum,
magnum pro nostris excessibus apud supernam pietatem inter-
cessorem habemus et patronum! Et' caetera, quae epistolae
sequentia continent. -

15. Reverso autem domum Huaetberto, advocatur epi-
scopus Acca ¹, et solita illum in abbatis officium benedictione
confirmat. Qui inter innumera monasterii jura quae juvenili
sagax solertia recuperabat, hoc in primis omnibus delectabile
et gratificum fecit3 sustulit ossa ‘Eosteruini abbatis, quae in
porticu ingressus ecclesiae beati apostoli Petri erant posita;
necnon et ossa Sigfridj abbatis ac magistri quondam sui, quae
foris sacrarium ad meridiem fuerant condita, et utraque in
una theca sed medio pariete divisa recludens, intus in eadem
ecclesia. juxta corpus beati patris Benedicti composuit. Fecit
autem haec die natalis sigfridi, id est, undecimo kalendarum
Septembrium ², quo etiam die contigit mira Dei providentia,
-ut venerandus Christi famulus Vuitmer, cujus supra memi-
nimus, excederet, et in loco ubi praedicti abbates prius sepulti
fuerant, ipse qui eorum imitator fuerat, conderetur.

Chri-sti vero famulus Ceolfridus‚ ut supradictum est, ad
-limina bea-torum apostolorum tendens, priusquam illo perve-
nisset, tactus infirmitate diem clausit ultimum. Perveniens

² Acca] See p. 342, and note 3.
² undecim kalendarum Septembrium] August 22.

