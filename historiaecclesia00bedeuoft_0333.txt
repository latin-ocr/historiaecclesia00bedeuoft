OAP. v11.] Gentis Anylorum. “ 301

sociatus in caelis. Cui etiam tempore baptismatis papa mem'o-
ratus Petri nomen imposuerat, ut beatissimo apostolorum
principi, ad cujus sacratissimum corpus a finibus terrae pio
ductus amore venerat, etiam nominis ipsius consortio jungeretur:
qui in ejus quoque ecclesia sepultus est: et jubente pontifice
epitaphium in ers monumento scriptum, in quo et memoria
devotionis ipsius fixa per saecula maneret, et legentes quoque
vel audientes exemplum facti, ad studium religionis accenderet.
Scriptum est ergo hoc modo:
‘ Culmen, opes, subolem, pollentia regna, The epitaph
triumphos, on his tomb.
ExuviaS, proceres, moenia, castra, lares;
Quaeque patrum virtus, et quae congesserat ipse
- Caedual armipotens, liquit amore Dei,
Ut Petrum, sedemque Petri rex cerneret hospes,
Cujus fonte meras sumeret almus aquas.
Splendificumque jubar radianti carperet haustu,
Ex quo vivificus fulgor ubique fluit.
Percipiensque alacer redivivae praemia vitae,
Barbaricam rabiem, nomen et inde suum
*Conversus convertit ovans : Petrumque vocari
Sergius antistes jussit, ut ipse pater
Fonte renascentis, quem Christi gratia purgans
Protinus albatum vexit in arce poli.
Mira fides regis Ξ clementia maxima Christi,
Cujus consilium nullus adire potest !
Sospes enim veniens supremo ex orbe Britanni,
Per varias gentes, per freta, perque vias,
Urbem Romuleam vidit, templumque verendum
Aspexit, Petri mystica <lona gerens.
Candidus inter oves Christi sociabilis ibit τ
Corpore nam tumulum, mente superna tenet.
Commutasse magis sceptrorum insignia credas,
Quem regnum Christi promeruisse vides.

‘ Hic depositus est CaeduaL qui et Petrus, rex Saxonum, sub die
duodecimo kalendarum Maiarum, indictione secunda3 qui vixit

