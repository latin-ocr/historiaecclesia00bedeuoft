256 Historia Ecclesiastica [LIB. 1v.

phago posuerunt, ubi usque hodie in magna veneratione habetur.
Mirum vero in modum ita aptum corpori virginis sarcophagum
inventum est, ac si ei specialiter praeparatum ‘fuissetz et locus
quoque capitis seorsum fabrefactus, ad mensuram capitis illius
aptissime figuratus apparuit.

Est autem Elge in provincia Orientalium Anglorum regio
familiarum circiter sexcentarum, in similitudinem insulae, vel
paludibus, ut diximus, circumdata, -vel aquis: unde et a copia
anguillarum quae in iisdem paludibus capiuntur, nomen accepit 3
ubi monasterium habere desideravit memorata Christi famula,
quoniam de provincia eorumdem Orientalium Anglorum ipsa, ut
praefati sumus, carnis originem duxerat.

CAP. XX.¹

Hymnus de illa.

memz opportunum huic Historiae etiam hymnum virgini-
Hymn in tatis inserere, quem ante annos plurimos in laudem

praiso or ac praeconium ejusdem reginae ac sponsae Christi
AEthelthryth. elegiaco metro composuimus, et imitari morem
sacrae scripturae, cujus historiae carmina plurima indita ε et haec

metro ac versibus constat esse composita.

‘ Alma Deus Trinitas, quae smcula cuncta gubernaS,
Adnue jam coeptis, alma Deus Trinitas.
Bella Maro resonet, nos pacis dona canamus:
Ἴ Munera nos Christi, bella Maro resonet.
Carmina casta mihi, foedae non raptus Helenae.
Luxus erit lubricis, carmina casta mihi.
Dona superna loquar, miserae non praelia Trojae,
Terra quibus gaudet: dona superna loquar.
En Deus altus adit venerandae virginis alvum
Liberet ut homines, en Deus altus adit.

² CAP. XX.] Omitted by the Saxon Version.

 

