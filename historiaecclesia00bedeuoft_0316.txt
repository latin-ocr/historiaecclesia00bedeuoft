284 Historia Eodesiastica ' [Lm. 1v.

ducens solitariam, annis singulis eum visitare et monita ab eo
perpetuae salutis audire solebat. Hic cum audiret eum ad
civitatem Lugubaliam1 devenisse, venit ex more, cupiens salu-
taribus ejus exhortationibus ad superna desideria magis magis-
que accendi. Qui dum sese alterutrum caelestis vitae poculis
debriarent, dixit inter alia antistes: ⁴ Memento, frater Here-
berct, ut modo quidquid opus habes, me interroges, mecumque
loquaris : postquam enim ab invicem digressi fuerimus, non ultra
nos in hoc saeculo carnis obtutibus invicem aspiciemus. Certus
sum namque quod tempus meae resolutionis instat, et velox est
depositio tabernaculi mei.’ Qui haec audiens provolutus est ejus
vestigiis, et fusis cum gemitu lacrimis, ‘Obsecro‚' inquit, ‘per
Dominum, ne me deseras, sed tui memor sis fidissimi sodalis,
rogesque supernam pietatem, ut cui simul in terris servivimus,
ad ejus videndam gratiam simul transeamus ad caelos. Nosti
enim quia ad tui oris imperium semper vivere studui, et quic-
quid ignorantia vel fragilitate deliqui, aeque ad tuae voluntatis
examen mox emendare curavi.’ Incubuit precibus antistes,
statimque edoctus in spiritu impetrasse se quod petebat a
Domino : ‘Surge,’ inquit, ‘frater mi, et noli plorare, sed gaudio
gaude quia quod rogavimus, superna nobis clementia donavit.'
Cujus promissi et prophetiae veritatem sequens rerum astruxit
Dies, eventus, quia et digredientes ab invicem non se ultra
March 20, ‘corporaliter viderunt, sed uno eodemque die, hoc
ω’ ⁶8⁷⁰ est, tertiadecima² kalendarum Aprilium egredientes

e corpore, spirituseorum mox beata invicem visione conjuncti

sunt, atque angelico ministerio pariter ad regnum caeleste trans-
lati. Sed Hereberct divina prius infirmitate decoquitur ; illa,
ut credibile est, dispensatione Dominicae pietatis, ut si quid
minus haberet meriti a beato Cuthbercto, suppleret hoc castigans
longae aegritudinis dolor: quatenus aequatus gratia suo intercessori,

² Luqubaliam] Carlisle. Cuth- while he was there.
berht's business there was to con· ² tertiadecima . . . Aprilium] Mar.
secrate some deacons to be priests. 20. But Bishop Appleby, in the
Prose Life, c. 28. He had been letter cited in the last note, has made
there before the same year, ΑΛ). 68 5, the mistake of ordering the 13th of
to warn the queen, Eormenburh, of April to be kept in memory of SS.

Ecgfrith’s death, which he had pre- Cuthberht and Hereberht.
dicted, and which happened, May 20,

