OAP. x.] . Gentis Anylorum. 159

scente dolore cessabat ab insanis membrorum motibus, et
consueto equorum more, quasi post lassitudinem in diversum
latus vicissim sese volvere, statimque exsurgens quasi sanum
per omnia, virecta herbarum avidius carpere coepit.

Quo ille viso, ut vir sagacis ingenii, intellexit aliquid mirae
sanctitatis huic loco quo equus est curatus, inesse ; et posito
ibi signo, non multo post ascendit equum, atque ad hospitium
quo proposuerat, accessit: quo dum adveniret, invenit puellam
ibi, neptem patris-familias, longo paralysis morbo gravatam:
et cum familiares domus illius, de acerba puellae infirmitate
ipso praesente quererentur, coepit dicere ille de loco ubi caballus
suus esset curatus. Quid multa‘l imponentes eam carro, dux-
erunt ad locum, ibidemque deposuerunt. At illa posita in
loc0, obdormivit parumper; et ubi evigilavit, sanatam se ab
illa corporis dissolutione sentiens, postulata aqua, ipsa lavit
faciem, crines composuit, caput linteo cooperuit, et cum his
qui se adduxerant, sana pedibus incedendo reversa est.

OAP. X.

Ut pulvis loci illiue contra iynem valuerit.

EODEM tempore venit alius quidam de natione Brettonum,
ut ferunt, iter faciens juxta ipsum locum in quo praefata erat
pugna completa; et vidit unius loci spatium caetero campo
viridius ac venustius: coepitque sagaci animo conjicere quod
nulla esset alia causa insolitae illo in loco viriditatis, nisi quia
ibidem sanctior caetero exercitu vir aliquis fuisset interfectus.
Tulit itaque de pulvere terrae illius secum inligans in linteo,
cogitans quod futurum erat, quia ad medelam infirmantium
idem pulvis proficeret; et pergens itinere suo pervenit ad

1 vicum quendam vespere, intravitque in domum in qua vicani
coenantes epulabantur: et susceptus a dominis domus, resedit
et ipse cum eis ad convivium, adpendens linteolum cum pul-
vere quem adtulerat, in una posta parietis. Cumque diutius
epulis atque ebrietati vacarent, accenso grandi igne in medi0‚
contigit volantibus in altum scintillis, culmen domus, quod

