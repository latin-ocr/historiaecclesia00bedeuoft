316 Historia Ecclesiastica [LIB. v.

videretur. Coepi autem mirari quare ad murum accederemus,
cum in eo nullam januam vel fenestram, vel ascensum alicubi
conspicerem. Cum ergo pervenissemus ad murum, statim nescio
quo ordine fuimus in summitate ejus. Et ecce ibi campus erat
latissimus ac laetissimus, tantaque fragrantia vernantium floscu-
lorum plenus, ut omnem mox foetorem tenebrosae fornacis, qui
me pervaserat, effugaret admirandi hujus suavitas odoris. Tanta
autem lux cuncta ea loca perfuderat, ut omni splendore diei,
sive solis meridiani radiis videretur esse praeclarior. Erantque
in hoc campo innumera hominum albatorum conventicula, sedes-
que plurimae agminum laetantium. Cumque inter choros feli-
cium incolarum medios me duceret, cogitare coepi quod hoc
fortasse esset regnum caelorum, de quo praedicari saepius audivi.
Respondit ille cogitatui meo: “Non,” inquiens, “non hoc est
regnum caelorum quod autumaS.'' ·

‘ Cumque procedentes transissemus et has beatorum mansiones
spirituum, aspicio ante nos multo majorem luminis gratiam
quam prius; in qua etiam vocem cantantium dulcissimam
audivi ; set et odoris fragrantia miri tanta de loco effiindebatur,
ut is quem antea degustans quasi maximum rebar, jam permo-
dicus mihi odor videretur: sicut etiam lux illa campi florentis
eximia, in comparatione ejus quae nunc apparuit lucis, tenuissima
prorsus videbatur, et parva. In cujus amoenitatem loci cum nos
ἢ intraturos sperarem, repente ductor substitit3 nec mora, gressum
retorquens, ipsa me qua venimus via reduxit.

‘ Cumque reversi perveniremus ad mansiones illas laetas spiri·
tuum candidatorum, dixit mihi: “ Scis quae sint ista omnia quae
vidistifffl Respondi ego, “ N on.’' Et ait: “Vallis illa quam
aspexisti flammis ferventibus et frigoribus horrenda rigidis, ipse
est locus in quo examinandae et castigandae sunt animae illorum,
qui differentes confiteri et emendare scelera quae fecerant, in
ipso tandem mortis articulo ad poenitentiam confugiunt, et sic
de corpore exeunt: qui tamen quia confessionem et poeniten-
tiam vel in morte habuerunt, omnes in die judicii ad regnum
caelorum perveniunt. Multos autem preces viventium et elee-
mosynae et jejunia et maxime celebratio missarum, ut etiam ante
diem judicii liberentur, adjuvant. Porro puteus ille flammi-

