CAP. XXI] Gentis Anylorum. 355

Sic enim fit ut post acceptam temporalis regni potentiam ipse
beatissimus apostolorum princeps caelestis quoque regni tibi
tuisque cum caeteris electis libens pandat introitum. Gratia
te Regis aeterni longiori tempore regnantem ad nostram omnium
pacem custodiat incolumem, dilectissime in Christo fili?

Haec epistola cum praesente rege Naitono, multisque viris
doctioribus, esset lecta, ac diligenter ab his qui intelligere pote-
rant in linguam ejus propriam interpretata, multum de ejus
exhortatione gavisus esse perhibetur, ita ut exsurgens de
medio optimatum suorum consessu genua flecteret in terram,
Deo gratias agens, quod tale munusculum de terra Anglorum
mereretur accipere. ‘Et quidem et antea novi‚’ inquit, ‘ quia
haec erat vera paschae celebratio, sed in tantum modo rationem
hujus temporis observandi cognosco, ut parum mihi omnimodis
videar de his antea intellexisse. Unde palam profiteor, vobisque
qui adsidetis praesentibus protestor, quia hoc obser· King Naiton
vare tempus paschae cum universa mea gente per· ζῗιᾞῖζῃῃῖἔὲ
petuo volo3 hanc accipere debere tonsuram quam practice.
plenam esse rationis audimus, omnes qui in meo regno sunt
clericos decerno.' Nec mora, quae dixerat, regia auctoritate per-
fecit. Statim namque jussu publico mittebantur ad transcri-
bendum, discendum, observandum, per universas Pictorum pro-
vincias circuli paschae decennovenales, oblitteratis per omnia
erroneis octoginta et quatuor annorum circulis. Adtondebantur
omnes in coronam ministri altaris, ac monachi: et quasi novo
se discipulatui beatissimi apostolorum principis Petri subditam,

ejusque tutandam patrocinio gens correcta gaudebat.

