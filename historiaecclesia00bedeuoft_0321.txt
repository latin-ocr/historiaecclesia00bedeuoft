CAP. xxxn] Gentis Anylorum. 289

pore non pauco frater praefatus tali incommodo laboraret,
neque imminens oculo exitium humana manus curare valeret,
quin per dies augesceret, contigit eum subito divinae pietatis
gratia per sanctissimi patris Cudbercti reliquias sanari. N am,
quando fratres suicorpus ipsius ,post {multos >sepulturae annos
incorruptum reperierunt, tulerunt ¹partem de capillis quam
mdre reliquiarum rogantibus amicis dare, vel ostendere in
signum miraculi possent.

Harum particulam reliquiarum eo tempore habebat penes se
quidam de presbyteris ejusdem monasterii, nomine Thruidred‚
qui nunc ipsius monasterii abbas est. Qui eum die quadam
ingressus ecclesiam aperuisset thecam reliquiarum, ut portio-
nem earum roganti amico praestaret, contigit et ipsum adole—
scentem cui oculus languebat, in eadem ecclesia tunc adesse.
Cumque presbyter portionem quantam voluit, amico dedisset,
residuum dedit adolescenti, ut suo in loco reponeret. At ille
salubri instinctu admonitus, cum accepisset capillos sancti
capitiS‚ adposuit palpebrae languenti, et aliquandiu tumorem
illum infestum horum adpositione comprimere ac mollire cu-
rabat. ‘Quo facto, reliquias, ut jussus erat, sua in theca re-
condidit, credens suum oculum capillis viri Dei quibus adtactus
erat ocius esse sanandum. Neque eum sua fides fefellit. Erat
enim, ut referre erat solitus, tunc hora circiter secunda diei.
Sed cum alia, quaeque dies illa exigebat, cogitaret et faceret,
imminente hora ipsius diei sexta, repente contingens oculum,
ita sanum ¹ cum palpebra invenit, ac si nil unquam in eo
deformitatis ac tumor‘is apparuisset.

¹ sanwm] See Metrical Life of st. Guthberht, c. xlii.

