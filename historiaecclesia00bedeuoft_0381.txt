CAP. xxn] Gentis Anqlorum. 349

peram tangant. Iidemque poenam erroris sui in semetipsos
recipientes, oum in vicesima secunda die mensis paschae diem
statuunt Dominicum, legitimos utique terminos paschae aperta
transgressione violant, utpote qui ab illius diei vespera pascha
incipiunt, in qua hoe Lex consummari et perfici debere decrevit,
illam in pascha diem adsignent primam, cujus in Lege mentio
nulla usquam reperitur, id est, quartae primam septimanae. Qui
utrique non solum in diffinitione et computo lunaris aetatis, sed
et in mensis primi nonnunquam inventione falluntur. Quae
disputatio major est, quam epistola hac vel valeat comprehendi,
vel debeat. Tantum hoc dicam, quod per aequinoctium vernale
semper inerrabiliter possit inveniri, qui mensis juxta computum
lunae primus anni, qui esse debeat ultimus. AEquinoctium
autem, juxta sententiam omnium Orientalium, et maxime
AEgyptiorum, qui prae caeteris doctoribus calculandi palmam
tenent, duodecimo kalendarum Aprilium die provenire con-
suevit, ut etiam ipsi horologica inspectione probamus Quae—
cumque ergo luna ante aequinoctium plena est, quartadecima
videlicet vel quintadecima existens, haec ad praecedentis anni
novissimum pertinet mensem, ideoque paschae celebrando habilis
non est. Quae vero post aequinoctium vel in ipso aequinoctio
suum plenilunium habet, in hac absque ulla dubietate, quia
primi mensis est, et antiquos pascha celebrare solitos, et nos ubi
Dominica dies advenerit, celebrare debere noscendum est. Quod
ita fieri oportere illa nimirum ratio cogit, quia in Genesi scrip-
tum est ¹, quod “ fecit Deus duo luminaria magna 3 luminare
majus, ut praeesset diei ; et luminare minus, ut praeesset nocti : ''
vel, sicut alia dicit editio, “luminare majus in inchoationem
diei3 et luminare minus in inchoationem noctiS.'' Sicut ergo
prius sol a medio procedens orientis aequinoctium vernale suo
praefixit exortu; deinde luna, sole ad vesperam occidente, et
ipsa plena a medio secuta est orientis: ita omnibus annis idem
primus lunae mensis eodem necesse est ordine servari, ut non
ante aequinoctium, sed vel ipso aequinoctii die, sicut in principio
factum est, vel eo transcenso plenilunium habere debeat. At si

¹ scriptum est] Gen. i. 16.

