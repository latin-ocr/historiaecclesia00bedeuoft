398 Epistola ad

portare non possit opprimi. Nam et sanctus papa Gregorius,
quum de fide nostrae gentis quae adhuc futura et conservanda.
erat in Christo ad beatissimum archiepiscopum Augustinum
missis literis ¹ disputaret, duodecim in ea episcopos, postquam ad
fidem venirent, ordinandos esse decrevit; in quibus Eburacensis
antistes, accepto a sede apostolica pallio, metropolitanus 2 esse
deberet. Quem profecto numerum episcoporum velim modo tua
sancta paternitas, patrocinante praesidio piissimi ac Deo dilecti
regis praefati, solerter implere contendat, quatenus abundante
numero magistrorum, perfectius ecclesia Christi in his quae ad
cultum sacrae religionis pertinent, instituatur. Et quidem
novimus quia per incuriam regum praecedentium donationesque
stultissimas factum est, ut non facile locus vacans ubi sedes
episcopalis nova fieri debeat, inveniri valeat.

Quapropter commodum duxerim, habito majori concilio et
consensu pontificali simul et regali, edicto prospiciatur locus
aliquis monasteriorum ubi sedes episcopalis fiat. Et ne forte
abbas vel monachi huic decreto contraire ac resistere tenta-
verint, detur illis licentia, ut de suis ipsi eligant eum qui epi-
scopus ordinetur, et adjacentium locorum quotquot ad eandem
dioecesim pertineant, una cum ipso monasterio curam gerat
episcopalem: aut si forte in ipso monasterio qui episcopus
ordinari debeat inveniri nequeat, in ipsorum tamen juxta statuta
canonum pendeat examine, qui de sua diocesi ordinetur antistes.
Quod si hoc, ita ut suggerimus, Domino adjuvante, perfeceris,
facillime etiam, ut arbitramur, hoc obtinebis, ut juxta decreta
sedis apostolicae Eboracensis ecclesia metropolitanum possit
habere pontificem. Ac si opus esse visum fuerit, ut tali
monasterio, causa episcopatus suscipiendi, amplius aliquid
locorum ac possessionum augeri debeat, sunt loca innumera, ut
novimus omnes, in monasteriorum ascripta vocabulum, sed nihil
prorsus monasticae conversationis habentia: e quibus velim
aliqua de luxuria ad castitatem, de vanitate ad temperantiam,
de intemperantia ventris et gulae ad continentiam et pietatem

² literis] See the actual letter this letter was written before ΔΑ).
quoted p. 72. 7 35,‘when Bishop Ecgberht received
² metropolitanus] A proof that a pall from Rome.

a- A*

