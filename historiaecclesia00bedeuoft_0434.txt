402 Epistola ad

luporum improbitate tuearis: teque non mercenarium, sed pas-
torem constitutum esse memineris, qui amorem summi Pastoris
solerti ovium ipsius pastione demonstreS, proque eisdem ovibus,
si ita res poposcerit, cum beato apostolorum principe animam
ponere paratus sis.

Precor sollicite praecaveas, ne cum idem princeps apostolorum
caeterique fidelium gregum duces in die judicii maximum suae
pastoralis curae fructum Christo obtulerint, tuarum aliqua pars
ovium inter haedos ad sinistram judicis secerni, atque in aeternum
cum maledictione mereatur ire supplicium: quin potius ipse
tunc eorum numero merearis ascribi, de quibus ait ¹ Esaias:
⁴ Minimus erit inter mille, et parvulus inter gentem fortissimam.’
Tui namque est officii diligentissime prospicere, quid in singulis
monasteriis tuae parochiae recti, quid perversi geratur: ne vel
abbas regularum inscius aut contemptor, vel abbatissa minus
digna famulorum famularumve Christi praeponatur examini, nec
rursum praevisioni spiritualium magistrorum contemptrix et
indisciplinata contumacium auditorum turba resultet; maxime
quia, sicut vulgo fertur, dicere estis soliti, quod non ad regum
curam, non ad aliquorum saeculi principum causam, sed ad
vestram tantummodo antistitum inquisitionem atque examen,
quid in singulis monasteriis agatur pertineat, nisi forte in
·monasteriis quilibet in ipsos principes peccasse comprobetur.
Tui, inquam, est officii procurare ne in locis Deo consecratis
diabolus sibi regnum usurpet, ne pro pace discordia, pro pietate
jurgia, pro sobrietate ebrietas, pro charitate et castitate fornica-
tiones et homicidia sibi sedem vendicent: nec apud te inveni-
antur aliqui, de quibus merito quaeratur ac dicatur, vidi impios
sepultos, qui cum adviverent, in loco sancto erant, et lauda-
bantur inxcivitate, quasi justorum operum.

9. Eorum quoque qui in populari adhuc vita continentur
solicitam te necesse est curam gerere, ut sicut in primordio
hujus epistolae praemonuimus, sufficientes eis doctores vitae salu-
taris adhibere memineris, et hoc eos inter alia discere facias,
quibus operibus maxime Deo placere, a quibus se debeant qui

J ait] Isaiah lx. 22.

