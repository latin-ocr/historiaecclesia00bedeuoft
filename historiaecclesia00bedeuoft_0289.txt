CAP. xx] ¹ Gentis Anylorum. 257

Femina virgo parit mundi devota parentem,
Porta Maria Dei, femina virgo parit.

Gaudet amica cohors, de virgine matre Tonantis:
Virginitate micans gaudet amica cohors.

Hujus honor genuit casto de germine plures,
Virgineos flores hujus honor genuit.

Ignibus usta feris virgo non cessat Agatha,
Eulalia et perfert ignibus usta feris.

Casta feras superat mentis pro culmine Tecla,
Euphemia sacra casta feras superat.

Laeta ridet gladios ferro robustior Agnes,
Caecilia infestos laeta ridet gladios,

Multus in orbe >viget per sobria corda triumphus,
Sobrietatis amor multus in orbe viget.

Nostra quoque egregia jam tempora virgo beavit:
AEdilthryda nitet nostra quoquc egregia.

Orta patre eximio, regali et stemmate clara:
Nobilior domino est, orta patre eximio.

Percipit inde decus reginae, et sceptra sub astris,
Plus super astra manens, percipit inde decus ’

Quid petis alma virum, sponso jam dedita summo‘ss
Sponsus adest Christus, quid petis alma virum‘.l

Regis ut aetherei matrem jam credo sequaris:
Tu quoque sis mater regis ut aetherei.

Sponsa dicata Deo bis sex regnaverat annis,
Inque monasterio est sponsa dicata Deo.

Tota sacrata polo celsis ubi floruit actis,
Reddidit atque animam tota sacrata polo.

Virginis alma caro est tumulata bis octo Novembres,
Nec putet in tumulo virginis alma caro.

Christe, tui est operis, quia vestis et ipsa sepulcro
Inviolata nitet: Christe, tui est operis.

Ydros et ater abit sacrae pro vestis honore,
Morbi diffugiunt, ydros ct ater abit.

Zelus in hoste furit quondam qui vicerat Evam:
Virgo triumphat ovans, zelus in hoste furit.

Aspice nupta Dec, quae sit tibi gloria terris:

8

