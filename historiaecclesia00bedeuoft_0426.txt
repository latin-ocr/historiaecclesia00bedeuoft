394 Epistola aa

a Domino electus, in hoc consecratus es, ut verbum evangelizes
virtute magna, praebente tibi auxilium ipso Rege virtutum
Domino nostro J esu Christo. Quod ita rite perficies si, ubi-
eunque perveneris, mox collectis ad te ejusdem loci incolis,
verbum illis exhortationis exhibueris, simul et exemplum vivendi
una cum omnibus qui tecum venerint quasi caelestis militiae
ductor ostenderis.

3. Et quia latiora sunt spatia locorum, quae ad gubernacula
tuae dioecesis pertinent, quam ut solus per omnia discurrere,
et in singulis viculis atque agellis verbum Dei praedicare, etiam
anni totius emenso curriculo, sufficias, necessarium satis est,
ut plures tibi sacri operis adjutores adsciscas, presbyteros vide·
licet ordinando, atque instituendo doctores, qui in singulis
viculis praedicando Dei verbo, et consecrandis mysteriis caeles-
tibus, ac maxime peragendis sacri baptismatis officiis, ubi oppor-
tunitas ingruerit, assistant. In qua videlicet ‘praedicatione
populis exhibenda, hoc prae caeteris omni instantia procurandum
arbitror, ut fidem catholicam quae apostolorum symbolo con-
tinetur, et Dominicam orationem quam sancti Evangelii nos
Scriptura edocet, omnium qui ad tuum regimen pertinent,
memorioe radicitus infigere cures. Et quidem omnes qui
Latinam linguam lectionis usu didicerunt, etiam haec optime
didicisse certissimum est: sed idiotae, hoc est, eos qui propriae
tantum linguae notitiam habent, haec ipsa sua lingua discere, ac
sedulo decantare facit0. Quod non solum de laicis, id est, in
populari adhuc vita constitutis, verum etiam de clericis sive
monachis qui Latinae sunt linguae expertes fieri oportet. Sic
enim fit, ut coetus omnis fidelium quomodo fidelis esse, qua se
firmitate credendi contra immundorum spirituum certamina
munire atque armare debeat, discat: sic, ut chorus omnis Deo
supplicantium quid maxime a Divina clementia quaeri oporteat,
agnoscat. Propter quod et ipse multis saepe sacerdotibus idiotis
haec utraque, et symbolum videlicet, et Dominicam orationem in
linguam Anglorum translatam obtuli ¹. Nam et sanctus antistes

¹ translatam obtuli] See an Old [Nicone] creed, in wheloc, p. 495,
English Version of the Pater Noster, and Elstob, p. xxxii, with this head·

Lesser [Apostles’] Creed, and Mass ing. ⁸ Here is the Belief and Ptaym·

 

