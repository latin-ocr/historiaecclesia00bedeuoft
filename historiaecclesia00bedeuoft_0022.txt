xviii Introduction.

habe0‚ id est, piperem, oraria, et incensa3 sed curre velociter,
et presbyteros nostri monasterii adduc ad me, ut et ego
munuscula qualia Deus donavit illis distribuam. Divites
autem in hoc saeculo aurum, argentum, et alia quaeque preciosa
dare student : ego autem cum multa caritate et gaudio fratribus
meis dabo quod Deus dederat;” et hoc cum tremore feci. Et
allocutus est unumquemque monens et obsecrans pro eo missas
et orationes facere: quod illi libenter spoponderunt.

‘Lugebant autem et flebant omnes, maxime quod dixerat
quia amplius faciem suam in hoc saeculo non essent visuri3
gaudebant autem quia dixit, “ Tempus est, ut revertar ad
Eum, qui me fecit, qui me creavit, qui me ex nihilo for-
mavit. Multum tempus vixi, bene mihi pius Judex vitam
meam praevidit, tempus resolutionis meae instat, quia cupio
dissolvi et esse cum Christo ε ” sic et multa alia locutus, in
laetitia diem usque ad vesperam duxit. Et praefatus Puer dixit,
“Adhuc una sententia, magister dilecte, non est descripta.''
At inquit, “Scribe cito.’' Post modicum dixit puer, ‘⁴ Modo
sententia descripta est.” At ille, “Bcne,'' inquit, “veritatem
dixisti, consummatum est. Accipe meum caput in manus tuas,
quia multum me delectat sedere ex adverso loco sancto meo, in
quo orare solebam, ut et ego sedens Patrem meum possim
invocare.’' Et sic in pavimento suae casulae, decantans “Gloria
Patri et Filio et Spiritui Sanct0,” cum Spiritum Sanctum
nominasset, spiritum e corpore exhalavit ultimum3 et sic
regna migravit ad caelestia.

‘ Omnes autem qui audiere vel videre beati patris obitum
nunquam se vidisse ullum alium tam magna devotione atque
tranquillitate vitam finisse dicebant. Quia, sicut audisti,
quousque anima in corpore fuit, Gloria Patri et alia spiritualia
quaedam cecinit, et expansis manibus Deo vivo et vero gratias
agere non cessabat. Scito autem, frater carissime, quod
multa narrare possim de e0, sed brevitatem sermonis ineruditio
linguae facit?

