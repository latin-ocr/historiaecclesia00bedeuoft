1 76 Historia Ecclesia-stica [LIB. 111.

et aspectus intueri, et laudes beatas meruit audire. Referre
autem erat solitus, quod aperte eos inter alia. resonare audiret:
‘Ibunt sancti de virtute in virtutem.' Et iterum: ‘Videbitur
Deus deorum in Sion! Qui reductus in corpore, et die tertia
rursum eductuS‚ vidit non solum majora beatorum gaudia, sed
et maxima malignorum spirituum certamina, qui crebris aecusa-
tionibus improbi, iter illi caeleste intercludere contendebant;
nec tamen protegentibus eum angelis quicquam proficiebant:
de quibus omnibus si quis plenius scire vult, id est, quanta
fraudis sollertia daemones et actus ejus et verba superflua, et
ipsas etiam cogitationes, quasi in libro descriptas, replicaverint3
quae ab angelis sanctiS, quae a viris justis sibi inter angelos
apparentibus laeta vel tristia cognoverit, legat ipsum, de quo
dixi, libellum vitae ejus, et multum ex illo, ut reor, profectus
spiritalis accipiet.

In quibus tamen unum est ¹, quod et nos in hac Historia
ponere multis commodum duximus. Cum ergo in altum esset
elatus, jussus est ab angelis qui eum ducebant respicere in
mundum. At ille oculos in inferiora deflectens, vidit quasi
vallem tenebrosam subtus se in imo positam. Vidit et quatuor
ignes in aere, non multo ab invicem spatio distantes. Et in-
terrogans angelos, qui essent hi ignes, audivit hos esse ignes
qui mundum succendentes essent consumpturi. Unum mendacii,
cum hoc quod in baptismo abrenunciare nos Satanae et omnibus
operibus ejus promisimus, minime implemus: alterum cupidi-
tatis, cum mundi divitias amori caelestium praeponimus : tertium
dissensionis, cum animos proximorum, etiam in supervacuis
rebus offendere non formidamus: quartum impietatis, cum in-
firmiores spoliare, et eis fraudem facere pro nihilo ducimus.
Orescentes vero paulatim ignes usque ad invicem sese exten-
derunt, atque in inmensam adunati sunt flammam. Cumque
adpropinquassent, pertimescens ille dicit angelo: ‘ Domine, ecce
ignis mihi adpropinquat.' At ille: ‘ Quod non incendisti,'
inquit, ‘ non ardebit in te: nam etsi terribilis iste ac grandis
esse rogus videtur, tamen juxta merita operum singulos exa-

¹ unum est] Tigernach, ad a. 627, has an entry, ‘ Visio Fursei ostensa estg-

