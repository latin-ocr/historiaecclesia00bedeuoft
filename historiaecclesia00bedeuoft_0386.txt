354 Historia Ecclesiastica [11113. V.

tonsuram habent, condemnatos judicem, si fide et operibus uni-
tati catholicae faverint: immo confidenter profiteor, plurimos ex
eis sanctos ac Deo dignos exstitisse, ex quibus est Adamnan,
abbas et sacerdos Columbiensium egregius, qui cum legatus suae
gentis ad Aldfridum regem missus, nostrum quoque monasterium
videre voluisset, miramque in moribus ac verbis prudentiam,
humilitatem, religionem ostenderet, dixi illi inter alia con·-
loquens: “ Obsecro, sancte frater, qui ad coronam te vitae quae
terminum nesciat tendere credis, quid contrario tuae fidei habitu
terminatam in capite coronae imaginem portas? et si beati con-
sortium Petri quaeri8‚ cur ejus quem ille anathematizavit ton-
surae imaginem imitaris? et non potius ejus cum quoin aeternum
beatus vivere cupis etiam 'nunc habitum te, quantum potae,
diligere monstras 2 '² Respondit ille: “ Scias pro certo, frater mi
dilecte, quia etsi Simonis tonsuram ex consuetudine patria
habeam, Simoniacam tamen perfidiam tota mente detestor ac
respuo: beatissimi autem apostolorum principis, quantum mea
parvitas sufficit, vestigia sequi desidero.'' At ego: “ Credo,''
inquam, “ vere quod ita sit 3 sed tamen indicio fit, quod ea quae
apostoli Petri sunt, in abdito cordis amplectimini, si quae ejus
esse nostis etiam in facie tenetis. Namque prudentiam tuam
facillime dijudicare reor, quod aptius multo sit, ejus quem corde
toto abhominaris, cujusque horrendam faciem videre refugis,
habitum vultus a tuo vultu Deo jam dicato separare; et e
eontra, ejus quem apud Deum habere patronum quaeris, sicut
facta vel monita cupis sequi, sic etiam morem habitus te imitari
condeceat.'' Haec tunc Adamnano dixi, qui quidem quantum
conspectis ecclesiarum nostrarum statutis profecisset probavit,
cum reversus ad Scottiam multas postea gentis ejusdem turbas
ad catholicam temporis paschalis observantiam sua praedicatione
correxit: tametsi eos qui in Hii insula morabantur monachos,
quibusque speciali rectoris jure praeerat, necdum ad viam statuti
melioris reducere valebat. Tonsuram quoque, si tantum sibi
auctoritatis subesset, emendare meminisset. sed et tuam nunc
prudentiam, rex, admoneo, ut ea quae unitati catholicae et apo-
stolicae ecclesiae concinunt, una cum gente cui te Rex regnum et
Dominus dominorum praefecit, in omnibus servare contendas

