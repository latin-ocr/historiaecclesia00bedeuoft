64 Υ Historia Ecclesiastica [Lm. 1.

gratias intrat ecclesiam, nullo peccati pondere gravatur : voluptas
etenim carnis, non dolor in culpa est. In carnis autem com-
mixtione voluptas est: nam in prolis prolatione gemitus.
Unde et ipsi primae matri omnium, dicitur,¹ “ In doloribus
pariesf' 'Si itaque enixam mulierem prohibemus ecclesiam
intrare, ipsam ei poenam suam in culpam deputamus. Baptizare
autem vel enixam mulierem, vel hoc quod genuerit, si mortis
periculo urgetur, vel ipsam hora eadem qua gignit, vel hoc quod
gignitur, ‘eadem qua natum est, nullo modo prohibetur: quia
sancti mysterii gratia sicut viventibus atque discernentibus cum
magna discretione providenda est, ita his quibus mors inminet,
sine ulla dilatione proferenda3 ne dum adhuc tempus ad prae-
bendum redemptionis mysterium quaeritur, interveniente paulu-
lum mora inveniri non valeat qui redimatur.

‘ Ad ejus vero concubitum² vir suus accedere non debet,
quoadusque qui gignitur, ablactatur. Prava autem in conju-
gatorum moribus consuetudo surrexit, ut mulieres, filios quos
gignunt, nutrire contemnant, eosque aliis mulieribus ad nutri-
endum tradant, quod videlicet ex sola causa incontinentiae
videtur inventum: quia dum se continere nolunt, despiciunt
lactare quos gignunt. Hae itaque quae filios suos ex prava
consuetudine aliis ad nutriendum tradunt, nisi purgationis
tempus transierit, viris suis non debent admisceri: quippe
quia et sine partus causa, cum in suetis menstruis detinentur,
viris suis misceri prohibentur 3 ita ut morte Lex sacra8 feriat, si
quis vir ad menstruatam mulierem accedat. Quae tamen mulier
dum consuetudinem menstruam patitur, prohiberi ecclesiam in-
trare non debet; quia ei naturae superfluitas in culpam non valet
reputari: et per hoc quod invita patitur, justum non est ut
ingressu ecclesiae privetur. Novimus namque quod mulier quae ⁴
fluxum patiebatur sanguinis, post tergum Domini humiliter
veniens, vestimenti ejus fimbriam tetigit, atque ab ea statim sua
infirmitas recessit. Si ergo in fluxu sanguinis posita, laudabi-
liter potuit Domini vestimentum tangere: cur quae menstruam

² dicitur] Gen. iii. 16. ³ Lex sacra] Levit. xx. 18.
² Ad ejus vero concubitum] Grat. ¹ ‘mulier quoe] Matt. ix. 20.
pars Ι. dist. v. § 5.

