CAP. xm] Gentis Anqlorum. 241

- eum qui verus est Deus, et interioribus se bonis et exteriori-
bus caelesti gratia ditasse. Nam et antistes cum venisset in
provinciam, tantamque ibi famis poenam videret, docuit eos
piscando victum quaerere. Namque mare et flumina eorum
piscibus abundabant3 sed piscandi peritia genti nulla nisi ad
anguillas tantum inerat. Collectis ergo undecumque retibus
anguillaribus, homines antistitis miserunt in mare, et divina
se juvante gratia mox cepere pisces diversi generis trecentos:
quibus trifariam divisis, centum pauperibus dederunt, centum
his a quibus retia acceperant, centum in suos usus habebant.
Quo beneficio multum antistes cor omnium in suum convertit
amorem, et libentius eo praedicante caelestia sperare coeperunt,
” cujus ministerio temporalia bona. sumpserunt.

Quo tempore rex AEdilualch donavit reverentissimo antistiti
Vilfrido terram octoginta septem familiarum, ubi suos homi-
nes qui exules vagabantur, recipere posset, vocabulo wilfrith
Selaeseu‚ quod dicitur Latine Insula Vituli Marini. Μὲἓέζῇῗζπ
Est enim locus ille undique mari circumdatus selsey.
praeter ab occidente, unde habet ingressum amplitudinis quasi
jactus fundae: qualis locus a Latinis‘peninsula, a Graecis solet
cherronesos vocari. Hunc ergo locum cum accepisset episcopus
wlfrid, fundavit ibi monasterium ¹, ac regulari vita instituit,
maxime ex his quos secum adduxerat fratribus: quod usque
hodie successores ejus tenere noscuntur. Nam ipse illis in
partibus annos quinque, id est, usque ad mortem Ecgfridi2
regis, merito omnibus honorabilis, officium episcopatus et verbo
exercebat et opere. Et quoniam illi rex cum praefata loci
possessione, omnes qui ibidem erant, facultates cum agris et
hominibus donavit, omnes fide Christi institutos, unda baptis-
matis abluit ; inter quos, servos et ancillas ducentos quinqua-
ginta : quos omnes ut baptizando a servitute daemonica salvavit,
etiam libertate donando humanae jugo servitutis absolvit.

¹ monaeterium] Giving it to Eappa, ² ‘mortem Ecyflddi] This happened
one of his priests just mentioned. May 21, A.1>. 685 3 infra, c. 26.

