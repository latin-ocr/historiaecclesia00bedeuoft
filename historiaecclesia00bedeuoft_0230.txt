198 Historia Ecclesia-stica [ΕΓΒ. 111.

· fecit mentionem, neque auctor ac dator Evangelii Dominus in
ea, sed in quarta decima vel vetus pascha manducavit ad ves-
peram, vel novi testamenti sacramenta in commemorationem
suae passionis ecclesiae celebranda tradidit. Item, lunam vice-
simam primam, quam Lex maxime celebrandam commendavit,
a celebratione vestri paschae funditus eliminatis: sicque, ut
dixi, in celebratione summae festivitatis, neque J ohanni, neque
Petro, neque Legi,*neque Evangelio concordatis.’

His contra Colmanus: ‘ N nmquid,' ait, ‘Anatolius vir sanctus,
et in praefata historia ecclesiastica multum laudatus, Legi vel
Evangelio contraria sapuit, qui a quarta decima usque ad vicesi-
mam pascha celebrandum scripsit? Numquid reverentissimum
patrem nostrum Columbam‚ et successores ejus viros Deo di-
lectos, qui eodem modo pascha facerunt, divinis paginis contraria
sapuisse, vel egisse credendum est? Cum plurimi fuerint in
eis, quorum sanctitati caelestia signa, et virtutum quae fecerunt
miracula, testimonium praebuerunt: quos ipse sanctos esse non
dubitanS, semper eorum vitam, mores et disciplinam sequi non
desisto.' Ι

At Vilfridus: ‘Constat,’ inquit, ‘Anatolium virum sanctis-
simum, doctissimum, ac laude esse dignissimum 3 sed quid vobis
oumpillo, cum nec ejus decreta servetis‘l Ille enim in pascha
suo regulam utique veritatis sequens, circulum decem et novem
annorum posuit, quem vos aut ignoratis, aut agnitum et a tota
Christi ecclesia custoditum, pro nihilo contemnitis. Ille sicin
pascha Dominico quartam decimam lunam computavit, ut hanc
eadem ipsa die more AEgyptiorum quintam decimam lunam ad
vesperam esse fateretur. Sic item vicesimam die Dominico
paschae adnotavit, ut hanc declinata eadem die esse vicesimam
primam crederet. Cujus regulam distinctionis vos ignorasse
probat, quod aliquoties pascha manifestissime ante plenilunium,
id est, in tertia decima luna facitis. De patre autem vestro
Columba et sequacibus ejus, quorum sanctitatem vos imitari,
et regulam ac praecepta caelestibus signis confirmata sequi per-
hibetis, possem respondere3 quia multis in judicio dicentibus
Domino, quod in nomine ejus prophetaverint, et daemonia ejece-
rint, et virtutes multas fecerint 3 responsurus sit Dominus quia

 

⁸ ⁴ ‘ef-aaa. ‘>

