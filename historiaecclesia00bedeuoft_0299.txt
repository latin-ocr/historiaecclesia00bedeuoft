’(1111), xx111.] Gentis Anylorum. 267

pausans, audivit subito in aere notum campanae sonum, quo ad
orationes excitari, vel convocari solebant, cum quis eorum ‘de
saeculo fuisset evocatus: apertisque, ut sibi videbatur, oculis
aspexit, detecto domus culmine, fusam desuper lucem omnia
replevisse: cui videlicet luci dum sollicita intenderet, vidit
animam praefatae 'Dei famulae in ipsa luce comitantibus ac
ducentibus angelis ad caelum ferri. Cumque somno excussa
videret caeteras pausantes circa se sorores, intellexit vel in
somnio vel in visione mentis ostensum sibi esse quod viderat.
Statimque exsurgens nimio timore perterrita cucurrit ad vir-
ginem quae tunc monasterio abbatissae vice praefuit, cui nomen
erat Frigyd, fletuque ac lacrymis multum perfusa, ac suspiria
longa trahens nunciavit, matrem illarum omnium Hild abba-
tissam jam migrasse de saeculo, et se aspectante cum luce im-
mensa ducibus angelis ad aeternae limina lucis et supernorum
consortia civium ascendisse. Quod cum illa audisset, suscitavit
cunctas sorores, et in ecclesiam convocataS, orationibus ac
psalmis pro anima matris operam dare monuit. Quod cum
residuo noctis tempore diligenter agerent, venerunt primo dilu-
culo fratres qui ejus obitum nunciarent, a loco ubi defuncta est.
At illae respondentes dixerunt, se prius eadem cognovisse: et
cum exponerent per ordinem quomodo haec vel quando didicissent,
inventum est, eadem hora transitum ejus illis ostensum esse per
visionem, qua illam referebant exisse de mundo. Pulchraque
rerum concordia procuratum est divinitus, ut cum illi exitum
ejus de hac vita viderent, tunc isti introitum ejus in perpetuam
animarum vitam cognoscerent. Distant autem inter se mona-
steria haec tredecim ferme millibus passuum.

Ferunt autem quod eadem nocte, in ipso quoque monasterio
ubi praefata Dei famula obiit, cuidam virginum Deo and to
devotarum quae illam immenso amore diligebat, another at
obitus illius in visione apparuerit, quae animam streaneshalh.
ejus cum angelis ad caelum ire conspexerit, atque hoc ipsa qua
factum est hora, his quae secum erant famulis Christi manifeste
narraverit, easque ad orandum pro anima ejus, etiam priusquam
caetera congregatio ejus obitum cognovisset, excitaverit. Quod
ita fuisse factum mox congregationi mane facto innotuit. Erat

