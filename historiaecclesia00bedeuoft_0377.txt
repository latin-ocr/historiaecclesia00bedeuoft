 

CAP. XXI] Gentis Anylorum. 345

pascha primo mense anni, et tertia ejusdem mensis septimana,
id est, a quintadecima die usque ad vicesimam primam fieri
deberet: additum est per institutionem apostolicam ex Evan-
gelio, ut in ipsa tertia septimana diem Dominicam exspectare,
atque in ea temporis paschalis initium tenere debeamus. Quam
videlicet regulam triformem quisquis rite custodierit, nunquam
in adnotatione festi paschalis errabit. Verum si de his singulis
enucleatius ac latius audire desideras, scriptum est¹ in Exodo,
ubi liberandus de AEgypto populus Israel primum pascha facere
jubetur, quia “ dixerit Dominus ad Moysen et Aaron: Mensis
iste vobis principium mensium primus erit in mensibus anni.
Loquimini ad universum coetum filiorum Israel et dicite eis:
Decima die mensis hujus tollat unusquisque agnum per familias
et domos suas.'' Et paulo post2: “ Et servabitis eum usquead
quartamdecimam mensis hujus. Immolabitque eum universa
multitudo filiorum Israel ad vesperam.'' Quibus verbis mani-
festissime constat, quod ita in observatione paschali mentio fit
diei quartaedecimae, ut non tamen in ipsa die quartadecima
pascha fieri praecipiatur ; sed adveniente tandem vespera diei
quartaedecimae, id est, quintadecima luna, quae initium tertiae
septimanae faciat, in caeli faciem prodeunte, agnus immolari
jubeatur: et quod ipsa sit nox quintaedecimae lunae, in qua per-
cussis AEgyptiis Israel est a longa servitute redemptuS. “ Sep-
tem‚'' inquit ³, “diebus azyma comedetis.'' Quibus item verbis
tota tertia septimana ejusdem primi mensis decernitur sollemnis
esse debere. Sed ne putaremus easdem septem dies a quarta-
decima usque ad vicesimam esse conputandas, continuo subjecit:
“ In die primo non erit fermentum in domibus vestris. Quicum—
que comederit fermentum, peribit anima illa de Israel, a die
primo usque ad diem septimum,” et caetera, usquedum ait4:
“ In eadem enim ipsa die educam exercitum vestrum de terra
AEgypti.” Primum ergo diem azymorum appellat eum in quo
exercitum eorum esset educturus de AEgypto. Constat autem
quia non quartadecima die, in cujus vespera agnus est immol-
atus, et quae proprie pascha sive phase dieitur3 sed quinta-

¹ scriptum est] Ex. xii. 1—3. ⁸ inquit] Ib. 15.
² paulopost] Ib. 6. ⁵ ait] Ib. 17.

