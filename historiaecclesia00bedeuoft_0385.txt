CAP. XXI] Gentis Anylorum. 353

ille, cui gratiam sancti Spiritus comparas-e volenti dicit ¹ idem
Petrus: “Pecunia tua tecum sit in perditionem, quoniam donum
Dei existimasti per pecuniam possideri: non est tibi pars neque
sors in sermone hoc.'' Neque vero ob id tantum in coronam
adtondemur, quia Petrus ita attonsus est-; sed quia Petrus in
memoriam Dominicae passionis ita attonsus est, idcirco et nos
qui per eandem passionem salvari desideramus, ipsius passionis
signum cum illo in vertice, summa videlicet corporis nostri
parte, gestamus. Sicut enim omnis ecclesia, quia per mortem
sui vivificatoris ecclesia facta est, signum sanctae crucis ejus in
fronte portare consuevit, ut crebro vexilli hujus munimine a
malignorum spirituum defendatur incursibus; crebra hujus
admonitione doceatur, se quoque carnem suam cum vitiis et
concupiscentiis crucifigere debere: ita etiam oportet eos, qui
vel monachi votum, vel gradum clericatus habentes arctioribus
se necesse habent pro Domino continentiae frenis astringere.
Formam quoque coronae quam ipse in passione spineam portavit
111 capite, ut spinas ac tribulos peccatorum nostrorum portaret,
id est, exportaret et auferret a nobis, suo quemque in capite per
tonsuram praeferre, ut se etiam inrisiones et opprobria pro illo
libenter ac promte omnia sufferre ipso etiam frontispicio do-
ceant: ut coronam vitae aeternae, quam repromisit Deus dili-
gentibus se, se semper exspectare, proque hujus perceptione et
adversa se mundi et prospera contemnere designent. Caeterum
tonsuram eam quam magum ferunt habuisse Simonem, quis,
rogo, fidelium non statim cum ipsa magia primo detestetur, et

, merito exsufflet adspectu? Quae in frontis quidem superficie

coronae videtur speciem praeferre; sed. ubi ad cervicem consi—
derando perveneris, decurtatam eam quam te videre putabas
invenies coronam3 ut merito talem Simoniacis et non Chris.-
tianis habitum convenire cognoscas: qui in praesenti quidem
vita a deceptis hominibus putabantur digni perpetuae gloria
coronae; sed in ea quae hanc sequitur vitam, non solum omni
spe coronae privati, sed aeterna insuper sunt poena damnati.
Neque vero me haec ita prosecutum aestimes, quasi eos qui hanc

¹ dicit] Acts viii. 20, 21.
A a

