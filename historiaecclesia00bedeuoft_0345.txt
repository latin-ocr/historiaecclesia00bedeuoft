CAP. ΧΠ] Gentis Anylorum. 313

annum, et post multiplices militiae caelestis agones ad praemia
remunerationis supernae tota mente suspirans.

OAP. XII.

Ut quidam in provincia N ordanhymbrorum a mortuis resumens, multa
et tremenda et desideranda quae viderat narraverit.

H1s temporibus ¹ miraculum memorabile et antiquorum simile
in Brittania factum est. Namque ad excitationem viventium
de morte animae quidam aliquandiu mortuus ad vitam resurrexit
corporis, et multa memoratu digna quae viderat, narravit, e
quibus hic aliqua breviter perstringenda esse putavi. Erat
ergo paterfamilias in regione Nordanhymbrorum Dryhthelm
quae vocatur Incuneningum ², religiosam cum domo ⁸0³⁵ ἃ vision,
sua gerens vitam: qui infirmitate corporis tactus, et hac cres-
cente per dies ad extrema perductus, primo tempore noctis
defunctus est ; sed diluculo reviviscens ac repente residens,
omnes qui corpori flentes assederant, timore immenso perculsos
in fugam convertit : uxor tantum quae amplius amabat, quamvis
multum tremens et pavida, remansit: quam ille consolatus,
‘ N 01i‚’ inquit, ‘ timere, quia jam vere resurrexi a morte qua
tenebar, et apud homines sum iterum vivere permissus3 non
tamen ea mihi qua ante consueram conversatione, sed multum
dissimili ex hoc tempore vivendum est.' Statimque surgens
abiit ad villulae oratorium, et usque ad diem in oratione per-
sistens, mox omnem quam possederat substantiam in tres divisit
portiones, e quibus unam conjugi, alteram filiis tradidit, tertiam
sibi ipse retentans, statim pauperibus distribuit. N ec multo
post saeculi curis absolutus ad monasterium Mailros, quod Tuidi
fluminis circumflexu maxima ex parte clauditur, pervenit, ac-

¹ His temporibus] Aa). 671. Anu. ² Iamneninqum] ‘Perhaps Cun-
Xantenoes, ad a. ‘671. Hoc anno ningham in scotland, where the
quidam in Britannia a morte re- monks of Melrose, at a later time,
surgens, multa quae vidit de locis had possessions3 see Liber de Mel-
poenarum et purgatorii ignis loco rose, i. 72, 74.’ Stev.
enarravit? Pertz, ii. 220.

