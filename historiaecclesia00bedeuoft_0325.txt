CAP. IL] γ Gentis Anylorum. 293

ut nil unquam capillorum ei in superiore parte capitis nasci
valeret, tantum in circuitu horridi crines stare videbantur.
Hunc ergo* adduci praecipit episcopus, et ei in conseptis ejusdem
mansionis parvum tugurium fieri in· quo manens quotidianam
ab eis stipem acciperet. Cumque una quadragesimae esset
impleta septimana, sequente Dominica jussit ad se intrare
pauperem, ingresso eo linguam proferre ex ore ac sibi ostendere
jussit ; et adprehendens eum de mento, signum sanctae crucis
linguae ejus impressit, quam *signatam revocare in os, et loqui
illum praeeepit: ‘ Dicito,’ inquiens, ‘ aliquod verbum, dicito
Gae1,’ quod est, lingua Anglorum‚ verbum adfirmandi et con-
sentiendi, id est, etiam„ Dixit ille statim, soluto vinculo
linguae, quod jussus erat. Addidit episcopus nomina littera-
rum: ‘Dicito A; ’ dixit ille A} ‘Dicito B ; ' dixit ille et hoc.
Cumque singula litterarum nomina dicente episcopo respon—
deret, addidit et syllabas ac verba dicenda illi proponere. Et

cum in omnibus consequenter responderet, praecepit eum sen·- ,

tentias longiores dicere; et fecit: neque ultra cessavit tota
die illa et nocte sequente, quantum vigilare potuit, ut ferunt
qui praesentes fuere, loqui aliquid, et arcana suae cogitationis
ac voluntatis, quod nunquam antea potuit, aliis ostendere ; in
similitudinem illius diu claudi qui curatus ab apostolis Petro
et J ohanne, exsiliens stetit et ambulabat, et intravit cum illis
in templum ambulans, et exsiliens, et laudans Dominun13
gaudens nimirum uti officio pedum, quo tanto erat tempore
destitutae. Cujus sanitati congaudens episcopus praecepit
medico etiam sanandae scabredini capitis ejus curam adhibere.

Fecit ut jusserat, et juvante benedictione ac precibus anti-
stitis nata est cum sanitate cutis venusta species capillorum,
factusque est juvenis limpidus vultu et loquela promthS‚
capillis pulcherrime crispis, qui ante fuerat deformis, pauper,
et mutus. Sicque de percepta laetatusv sospitate, offerente
etiam ei episcopo ut in sua familia manendi locum acciperet,
magis domum reversus est. ¹

² Gae] ⁸ Yea,’ ae the Saxon letter ‘g' often stands sor our ‘y ’ς e.g.
Ceortesig, Cha-taem Mage0‚ Mayo5 Elge, Ely ; dcc. H.

