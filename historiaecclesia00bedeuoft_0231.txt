CAP. xxv.] Gentis Anqlorum. 199

nunquam eos noverit. Sed absit ut de patribus vestris hoc
dicam: quia justius multo est, de incognitis bonum credere,
quam malum. Unde et illos Dei famulos, ac Deo dilectos esse
non nego, qui simplicitate rustica, sed· intentione pia Deum
dilexerunt. Neque illis multum obesse reor talem paschae obser·
vantiam, quandiu nullus advenerat, qui eis instituti perfectioris
decreta quae sequerentur, ostenderet: quos utique credo, si qui
tunc ad eos catholicus calculator adveniret, sic ejus monita fuisse
secuturos, quomodo ea quae noverant ac didicerant, Dei mandata
probantur fuisse secuti. Tu autem et socii tui, si audita decreta
sedis apostolicae, immo universalis eeclesiae, et haec literis sacris
confirmata sequi contemnitis, absque ulla dubitatione peccatis.
Etsi enim patres tui sancti fuerunt, numquid universali quae
per orbem est ecclesiae Christi, eorum est paucitas uno de
angulo extremae insulae praeferenda 2 Et, si sanctus erat ac potens
virtutibus ille Columba vester, immo et noster si Christi erat,
numquid praeferri potuit beatissimo apostolorum principi, cui
Dominus ast: “Tu es Petrus, et super hanc petram aedificabo
ecclesiam meam, et portee inferi non praevalebunt adversus eam,
et tibi dabo claves regni caelorum 2 ’⁹'

Haec pero-rante Vilfrido, dixit rex: ‘Verene, Colmane‚ haec
illi Petro dicta sunt a Dominol’ Qui ait: ‘Vere, rex! At
ille, ‘Habetis,' inquit, ‘vos proferre aliquid tantae potestatis
vestro Columbae datum‘l' At ait ille: ‘ Nihil? Rursum rex:
‘ Si utrique vestrum‚' inquit, ‘in hoc sine ulla con-

Kin Oswio
troversia consentiunt, quod haec principaliter Petro decides in

dicta, et ei claves regni caelorum sint datae a favssffnzfnthe
Domino'l’ Responderunt: ‘Etiam, utique.' At practice.
ille ita conclusit: ‘ Et ego vobis dico, quia hic est ostiarius ille
cui ego contradicere nolo; sed in quantum novi vel valeo, hujus
cupio in omnibus obedire statutis ; ne forte me adveniente ad
fores regni caelorum, non sit qui reseret, averso illo qui claves
tenere probatur.'

Haec dicente rege, faverunt adsidentes quique sive adstantes,
majores una cum mediocribus3 et abdicata minus perfecta insti-
tutione, ad ea quae meliora cognoverant, sese transferre festina-

bant.

