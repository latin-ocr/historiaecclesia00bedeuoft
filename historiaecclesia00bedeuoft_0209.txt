CAP. XIX] 'Gentis Anylorum. 177

minat3 quia uniuscujusque cupiditas in hoc igne ardebit. Sicut
enim quis ardet in corpore per inlicitam voluptatem, ita solutus
corpore ardebit per debitam poenam.' Tunc vidit unum de
tribus angelis, qui sibi in tota utraque visione ductores adfuerunt,
praecedentem ignes flammae dividere, et duos ab utroque latere
circumvolantes, ab ignium se periculo defendere. Vidit autem
et daemones per ignem volantes, incendia bellorum contra justos
struere. Sequuntur adversus ipsum accusationes malignorum,
defensiones spirituum bonorum, copiosior caelestium agminum
visio; sed et virorum de sua natione sanctorum, quos olim sacer-
dotii gradu non ignobiliter potitos, fama jam vulgante, compe-
rerat ; a quibus non pauca, quae vel ipsi, vel omnibus qui
audire vellent, multum salubria essent, audivit. Qui cum verba
finissent, et 011111 angelicis spiritibus ipsi quoque ad caelos redi-
rent, remanserunt cum beato Furseo tres angeli, de quibus
1 diximus, qui eum ad corpus referrent. Cumque praefato igni
maximo adpropiarent, divisit quidem angelus, sicut prius, ignem
flammae. Sed vir Dei ubi ad patefactam usque inter flammas
januam pervenit, arripientes inmundi spiritus unum de eis,
quos in ignibus torrebant, jactaverunt in eum, et contingentes
humerum maxillamque ejus incenderunt: cognovitque hominem,
et quia vestimentum ejus morientis acceperit, ad memoriam
reduxit. Quem angelus sanctus statim adprehendens, in ignem
rejecit. Dicebatque hostis malignus: ‘ Nolite repellere quem
ante suscepistis: nam sicut bona ejus peccatoris suscepistis, ita
et de poenis ejus participes esse debetis.' Contradicens angelus:
‘ Non,’ inquit, ‘ propter avaritiam, sed propter salvandam ejus
animam suscepit : ’ cessavitque ignis. Et conversus ad eum
angelus: ‘ Quod incendisti,' inquit, ‘ hoc arsit in te. Si enim
hujus viri in peccatis suis mortui pecuniam non accepisses, nec
poena ejus in te arderet! Et plura locutus, quid erga salutem
eorum qui ad mortem poeniterent, esset agendum, salubri sermone
docuit. Qui postmodum in corpore restitutus, omni vitae suae
tempore signum incendii quod in anima pertulit, visibile cunctis
in humero maxillaque portavit: mirumque in modum quod
anima in occulto passa sit, caro palam praemonstrabat. Curabat
autem semper, sicut et antea facere consuerat, omnibus opus
Ν

