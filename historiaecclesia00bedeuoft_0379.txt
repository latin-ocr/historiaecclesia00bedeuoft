CAP. XXI] Gentis Anylorwm. 347

quartadecima dies illius, exspectaretur vespera ejusdem. Et
cum haec dies in sabbatum forte inciderit, tolleret unusquisque
agnum per familias et domos suas, et immolaret eum ad ves-
peram, id est, praepararem: omnes ecclesiae per orbem, quae unam
catholicam faciunt, ¹panem et vinum in mysterium carnis et san-
guinisx agni immaculati, qui abstulit peccata mundi: et praece-
dente congrua lectionum, orationum, caeremoniarum paschalium
sollemnitate, offerrent haec Domino in spem futurae suae redemp— ·
tionis. Ipsa est enim eadem nox in qua de AEgypto per san-
guinem agni Israelitica plebs erepta est 3 ipsa in qua per resur-
rectionem Christi liberatus est a morte aeterna populus omnis
Dei. Mane autem inlucescente die Dominica, primam paschalis
festi diem celebrarent. Ipsa est enim dies in qua resurrectionis
suae gloriam Dominus multifario piae revelationis gaudio dis-
cipulis patefecit. Ipsa prima dies azymorum, de qua multum
distincte in Levitico scriptum est¹ ε “ Mense primo, quartadecima
die mensis, ad vesperam, phase Domini est, et quintadecima die
mensis hujus sollemnitas azymorum Domini est. Septem diebus
azyma comedetis. Dies primus erit celeberrimus sanctusque.’'
Si ergo fieri posset ut semper indiem quintum decimum primi
mensis, id est, in lunam quintamdecimam Dominica dies incur-
reret, uno semper eodemque tempore cum antiquo Dei populo,
quanquam sacramentorum genere discreto, sicut una eademque
fide pascha celebrare possemus. Quia vero dies septimanae non
aequali cum luna tramite procurrit, decrevit apostolica traditio,
quae per beatum Petrum Romae praedicata, per Marcum evan-
gelistam et interpretem ipsius Alexandriae confirmata est, ut
adveniente primo mense, adveniente in eo vespera diei quartae-
decimae, exspectetur etiam dies Dominica, a quintadecima usque ’
ad vicesimam primam diem ejusdem mensis. In quacumque
enim harum inventa fuerit, merito in ea pascha celebrabitur:
quia nimirum haec ad numerum pertinet illarum septem dierum,
quibus azyma celebrari jubentur. Itaque fit ut nunquam pascha
nostrum a septimana mensis primi tertia in utramvis partem
declinet: sed vel totam eam, id est, omnes septem legalium

² seriptum eet] Lev. xxiii. 5-7.

