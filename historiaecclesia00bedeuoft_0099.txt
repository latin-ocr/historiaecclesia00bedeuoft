GAP. XXVII] Gentis Anylorum. 6⁷

concepit me mater mea.’' Qui enim in iniquitatibus con-
, ceptum se noverat, a delicto se natum gemebat: quia portat
in ramo humorem vitii, quem traxit ex radice. In quibus
tamen verbis non admixtionem conjugum iniquitatem nominat,
sed ipsam videlicet voluptatem admixtionis, Sunt etenim
multa quae licita probantur esse ac legitima, et tamen in
eorum actu aliquatenus foedamur 3 sicut saepe irascendo culpas
insequimur, et tranquillitatem in nobis animi perturbamus:
et cum rectum sit quod agitur, non est tamen adprobabile
quod in eo animus perturbatur. Contra vitia quippe delin-
quentium iratus fuerat qui dicebat13 “Turbatus est prae ira
oculus meuS.” Quia enim non valet nisi tranquilla mens in
contemplationis se lucem suspendere, in ira suum oculum
turbatum dolebat: quia dum male acta deorsum insequitur,
confundi atque turbari a summorum contemplatione cogebatur.
Et laudabilis ergo est ira contra vitium, et tamen molesta, qua
turbatum se aliquem reatum incurrisse aestimabat. Oportet
itaque legitimam carnis copulam, ut causa prolis sit, non
voluptatis3 et earnis commixtio, creandorum liberorum sit
gratia, non satisfactio vitiorum. Si quis vero suam conjugem
non cupidine voluptatis raptus, sed solummodo creandorum
liberorum gratia utitur, iste profecto sive de ingressu ecclesiae,
seu de sumendo Dominici corporis sanguinisque mysterio, suo
est judicio relinquendus3 quia a nobis prohiberi non debet
accipere, qui in igne positus nescit ardere. Cum vero non
amor ortandi soboliS‚ sed voluptas dominatur in opere com-
mixtionis: habent conjuges etiam de sua commixtione quod
defleant. Hoc enim eis concedit sancta praedicatio 3 et tamen
de ipsa concessione metu animum concutit. Nam cum Paulus ν
Apostolus diceret 2: “ Qui se continere non potest, habeat uxorem
suam;'’ statim subjungere curavit⁸z “Hoc autem dico secundum
indulgentiam, non secundum imperium.'' Non enim indulgetur
quod licet, quia justum est. Quod igitur indulgere dixit,
culpam esse demonstravit. Vigilanti vero mente pensandum
est, quod in Sina monte Dominus ¹ad populum locuturus, prius

¹ dicebat] ΡΒ. vi. 7., ³ curavit] 1 Cor. v. 6.
² diceret] 1 Cor. vii. 23 cf. v. 9.

ἘΖ

