CAP. xxv] Gentis Anqlorum. 197

circumcidi, vel hostias Deo victimarum offerre carnalium. Ita—
que J ohannes secundum legis consuetudinem quarta decima die
mensis primi ad vesperam incipiebat celebrationem festi paschalis,
nil curans haec sabbate, an alia qualibet feria proveniret. At
vero Petrus cum Romae praedicaret, memor quia Dominus prima
sabbati resurrexit a mortuis, ac mundo spem resurrectionis con-
tulit, ita pascha faciendum intellexit, ut secundum consuetudinem
ac praecepta legis, quartam decimam lunam primi mensis, aeque
sicut J ohannes, orientem ad vesperam semper exspectaret: et ,
hac exorta, si Dominica dies, quae tunc prima sabbati vocabatur,
erat mane ventura, in ipsa vespera pascha Dominicum celebrare
incipiebat, quomodo et nos hodie facere solemus. Sin autem
Dominica non proximo mane post lunam quartam decimam, sed
sexta decima, aut septima decima, aut alia qualibet luna, usque
ad vicesimam primam esset ventura, exspectabat eum, et prae-
cedente sabbato, vespere, sacrosancta paschae sollemnia inchoabat 3
sicque fiebat, ut Dominica paschae dies nonnisi a quinta decima
luna usque ad vicesimam primam servaretur. Neque haec
evangelica et apostolica traditio legem solvit, sed potius adim-
plet, in qua observandum pascha a quarta decima luna primi
mensis ad vesperam, usque ad vicesimam primam lunam ejusdem
mensis ad vesperam, praeceptum est: in quam observantiam
imitandam, omnes beati J ohannis successores in Asia post
obitum ejus, et omnis per orbem ecclesia conversa est. Et hoc
esse verum pascha, hoc solum fidelibus celebrandum, Nicaeno
concilio non statutum noviter, sed confirmatum est, ut eccle-
siastica docet historia. Unde constat vos, Colmane, neque
J ohannis, ut autumatis, exempla sectari, neque Petri, cujus
traditioni scientes contradicitis, neque Legi, neque Evangelio
in observatione vestri paschae congruere. Jobannes enim ad
legis Mosaicae decreta tempus paschale custodiens, nil de prima
sabbati curabat; quod vos non facitis, qui nonnisi prima sabbati
pascha celebratis. Petrus a quinta decima luna usque ad vice-
simam primam diem paschae Dominicum celebrabat 5 quod VOS
non facitis, qui a quarta decima usque ad vicesimam lunam
diem Dominicum paschae observatis: ita ut tertia decima luna
ad vesperam saepius pascha incipiatis, cujus neque Lex ullam

