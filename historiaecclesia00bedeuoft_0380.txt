348 Historia Ecclesiastica [Lm. v.

azymorum dies, vel certe aliquos de illis teneat. Nam etsi
saltem annum ex eis, hoc est, ipsum septimum adprehenderit,
quem tam excellenter Scriptura commendat3 “ Dies autem,’' in-
quiens 1, “ septimus erit celebrior et sanctior, nullumque servile
opus fiet in eo 3 '' nullus arguere nos poterit, quod non recte
Dominicum paschae diem, quem de Evangelio suscepimus, in
ipsa quam Lex statuit, tertia primi mensis hebdomada celebre-
mus. Cujus observantiae catholica ratione patefacta, patet e
contrario error inrationabilis eorum qui praefixos in Lege ter-
minos, nulla cogente necessitate, vel anticipare, vel transcendere
praesumunt. Namque sine ratione necessitatis alicujus antici-
pant illi tempus in Lege praescriptum, qui Dominicum paschae
diem a quartadecima mensis primi usque ad vicesimam putant
lunam esse servandum. Cum enim a vespera diei tertiaedecimae
vigilias sanctae noctis celebrare incipiunt, claret quod illam in
exordio sui paschae diem statuunt, cujus nullam omnino men-
tionem in decreto Legis inveniunt. Et cum vicesima prima die
mensis pascha Dominicum celebrare refugiunt, patet profecto,

quod illam per omnia diem a sua sollemnitate secernunt, quam
Lex majore prae caeteris festivitate memorabilem saepenumero

commendat: sicque diem paschae ordine perverso, et aliquando
in secunda hebdomada totam compleant, et nunquam in hebdo-
madae tertiae die septimo ponant3 rursumque qui a sextadecima
die mensis saepedicti usque ad vicesimam secundam pascha cele-
brandum magis autumant, non minore utique errore, tametsi
altero latere, a recto veritatis tramite divertunt, et veluti nau-
fragia Scyllae fugientes, in Charybdis voraginem submergendi
decidunt. Nam cum a luna sextadecima primi mensis oriente,
id est, a vespera diei quintaedecimae pascha incipiendum doceant ;
nimirum constat quia quartamdecimam diem mensis ejusdem,
quam Lex primitus et praecipue commendat, a sua prorsus sol-
lemnitate secludunt: ita ut quintaedecimae, in qua populus Dei
ab AEgyptia servitute redemptus est, et in qua Dominus suo
mundum sanguine a peccatorum tenebris liberavit, in qua etiam
sepultus spem nobis post mortem beatae quietis tribuit, vix ves-

¹ inquiens] Lev. xxiii. 8.

