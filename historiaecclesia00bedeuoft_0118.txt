86 Historia Ecclesiastica [Lm. 11.

quo malis praesentibus durius deprimebatur, eo de aeterna certius
praesumptione respirabat.

Haec quidem ¹de immortali ejus sint dicta ingenio, quod nec
tanto corporis potuit dolore restingui. Nam alii quidem ponti-
fices construendis ornandisque auro vel argento ecclesiis operam
dabant: hic autem totus erga animarum lucra vacabat. Quid-
quid pecuniae habuerat, sedulus hoc dispergere ac dare paupe-
ribus curabat, ut justitia ejus maneret in saeculum saeculi, et
cornu ejus exaltaretur in gloria 3 ita utillud beati J ob ² veraciter
dicere posset: ‘Auris audiens beatificabat me, et oculus videns
testimonium reddebat mihi, quod liberassem pauperem voci-
ferantem, et pupillum cui non esset adjutor. Benedictio perituri
super me veniebat, et cor viduae consolatus sum. J ustitia
indutus sum, et vestivit me sicut vestimento et diademate,
judicio meo.. Oculus fui caeco, et pes claudo. Pater eram
pauperum, et causam quam nesciebam, diligentissime investi-
gabam. Conterebam molas iniqui, et de dentibus illius auferebam
praedam.’ Et paulo post² ε ⁴ Si negavi‚’ inquit, ‘ quod volebant
pauperibus, et oculos viduae exspectare feci. Si comedi buc-
cellam meam solus, et non comedit pupillus ex ea. Quia ab
infantia mea crevit mecum miseratio, et de utero matris meae
egressa est mecum.'

Ad cujus pietatis et justitiae opus pertinet etiam hoc, quod
nostram gentem per praedicatores quos huc direxit, de den-
tibus antiqui hostis eripiens, aeternae libertatis fecit esse par-
ticipem: cujus fidei et saluti congaudens, quamque digna laude
commendans, ipse dixit ³ in expositione beati J ob : ‘ Ecce lingua
Brittaniae, quae nil aliud noverat quam barbarum frendere,
jamdudum in divinis laudibus Hebraeum coepit “ Alleluia '' sonare.
Ecce quondam tumidus, jam substratus sanctorum pedibus servit
oceanus, ejusque barbaros motus quos terreni principes edomare
ferro nequiverant, hos pro divina formidine sacerdotum ora
simplicibus verbis ligant, et qui catervas pugnantium infidelis
nequaquam metueret, jam nunc fidelis humilium linguas timet.

¹ illud beati Job] Job xxix: 11—17. 3 discit] Lib. xxvii. 11. See p. 45,
² paulo post] Ib. xxxi. 16-18. note 2.

