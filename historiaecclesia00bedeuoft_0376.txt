344 Historia Ecclesia-stica [Lus. v.

sumerent3 simul et de tonsuras modo vel ratione qua clericos
insigniri deceret: excepto quod etiam ipse in his non parva ex
parte esset imbutus. Sed et architectos sibi mitti petiit, qui
juxta morem Romanorum ecclesiam de lapide ¹ in gente ipsius
facerent, promittens hanc in honorem beati apostolorum prin-
cipis dedicandam3 se quoque ipsum cum suis omnibus morem
sanctae Romanae et apostolicae ecclesiae semper imitaturum, in
quantum dumtaxat tam longe a Romanorum loquela et natione
segregati hunc ediscere potuissent. Cujus religiosis votis ac
precibus favens reverentissimus abba Ceolfrid, misit architectos
quos petebatur, misit illi et litteras ² scriptas in hunc modum:
‘ Domino excellentissimo et gloriosissimo regi Naitano, Ceolfrid
who answers abbas 1n Domino salutem. Catholicam sancti paschae
him by a observantiam, quam anobis, rex Deo devote, religioso
letter. studio quaesisti, promptissime ac libentissime tuo
desiderio, juxta quod ab apostolica sede didicimus, patefacere
x satagimus, Scimus namque caelitus sanctae ecclesiae donatum,
quotiens ipsi rerum domini discendae, docendae, custodiendae
veritati operam impendunt. Nam et vere omnino dixit quidam ³
saecularium scriptorum, quia felicissimo mundus statu ageretur,
si vel reges philosopharentur, vel regnarent philosophi. Quod si
de philosophia hujus mundi vere intellegere, de statu hujus mundi
merito diligere potuit homo hujus mundi; quanto magis civibus
patriae caelestis in hoc mundo peregrinantibus optandum est et in
totis animi viribus supplicandum, ut quo plus in mundo quique
valent, eo amplius ejus qui super omnia est J udicis mandatis
auscultare contendant, atque ad haec observanda secum eos quo·
que qui sibi commissi sunt exemplis simul et auctoritate insti-
tuant‘l Tres sunt ergo regulae sacris inditae litteris, quibus
paschae celebrandi tempus nobis praefinitum, nulla prorsus
humana licet auctoritate mutari; e quibus duae in Lege Mosi
divinitus statutae, tertia in Evangelio per effectum Dominicae
passionis et resurrectionis adjuncta est. Praecepit enim lex ut

¹ ecclesiam de lapide] See p. 144, when he was a monk at Jarrow un-
with note, and Lapp i. 177. der Abbot Ceolfrid. S.

² litteras] It can hardly be doubted dixit quidam] Plato, De Re-
that this letter is Beda’ s own, written publica, v. 18.

 

